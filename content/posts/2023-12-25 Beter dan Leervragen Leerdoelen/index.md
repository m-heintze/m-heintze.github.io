+++
title = 'Beter dan Leervragen: Leerdoelen'
date = '2023-12-25T00:00:00'
# lastmod = 2023-12-24
slug = 'beter-dan-leervragen-leerdoelen'
draft = false
description = 'Het leerdoel overbrengen is het belangrijkste bij lesgeven. Toch hoor je vaak over leervragen, hoe zit het daarmee?'
summary = 'Het leerdoel overbrengen is het belangrijkste bij lesgeven. Toch hoor je vaak over leervragen, hoe zit het daarmee?'
onderwerpen = [
    'didactiek'
]
thumbnailAlt = 'Photo by Pixabay: https://www.pexels.com/photo/question-mark-on-chalk-board-356079/'
showTableOfContents = false
+++

Het leerdoel van de les overbrengen is [het allerbelangrijkste bij lesgeven](../2023-12-24%20Het%20allerbelangrijkste%20bij%20lesgeven/). Toch hoor je vaak over leervragen, hoe zit het daarmee?

**TL;DR: Een leervraag kun je beantwoorden zonder het leerdoel te halen.**

## Leervragen

Een leervraag wordt vaak behandeld als een vragende vorm van een leerdoel. Het voordeel van de vragende vorm is dat je gestimuleerd wordt om erover na te denken. 

Stel ik wil een backflip kunnen, dan kan ik:

- de leervraag opstellen: “Hoe doe ik een backflip?”, of
- het leerdoel opstellen: “Een backflip kunnen.”

Dus ik kijk een uitgebreide video over het doen van een backflip. Nu kan ik mijn leervraag beantwoorden, mooi! Door naar de volgende uitdaging.

Ehh.. wacht eens, ik kan nog steeds geen backflip. Ik heb het leerdoel nog niet gehaald.

## Probleem van leervragen

Een leervraag kun je beantwoorden zonder het leerdoel te halen.

Wanneer je een leervraag gebruikt als doel, maak je het leerdoel impliciet: "Het kunnen beantwoorden van de vraag: …”. Gevolgen hiervan zijn:

- moeite met reflecteren, en (Ik kan de vraag beantwoorden, dus ik kan het toch?)
- valse verwachtingen. (Hoezo zijn we nog niet klaar? Ik kan de vraag beantwoorden.)

Nu zul je hier met het backflip voorbeeld niet snel last van hebben. Het is makkelijk te merken wanneer je op je gezicht ligt. Maar met doelen waarbij het moeilijker is om een goed zelfbeeld te krijgen (e.g. houding) wel.

*Houding voorbeeld: Iemand weet hoe die zich netjes moet gedragen, en doet dat meestal erg goed. Maar, als de stress toeneemt, wordt hij/zij kortaf.*